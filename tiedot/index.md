## Mikä on Jupyter Notebook?

![jupyter](https://upload.wikimedia.org/wikipedia/commons/thumb/3/38/Jupyter_logo.svg/1200px-Jupyter_logo.svg.png)

Jupyter Notebook on avoimen lähdekoodin työkalu, joka on syntynyt IPythonin pohjalta osana [Project Jupyteria](https://jupyter.org/) vuonna 2014. Niitä voi luoda, käsitellä ja muokata sekä omalla koneellaan että verkon ylitse. 

Kyseessä on verkkoselainkäyttöinen, JSON-pohjainen muistio, jossa voidaan yhdistää näppärästi ja vuorovaikutteisesti niin kuvia, tekstiä kuin koodiakin. Muistio on tyyppiä IPYNB (IPython Notebook), mutta tallentuu esittelyä varten helposti vaikkapa HTML- tai PDF-muodossa. Muistio itse on ohjelmointikielen suhteen neutraali pohja, mutta siihen liitetään sopiva ydin (kernel), joka ymmärtää haluttua kieltä. Project Jupyter alkoi pääasiassa Julian, Pythonin ja R-kielen ympäristönä, mutta nykyisellään sitä voi käyttää kymmenillä muillakin. Tällä sivulla keskitytään Pythoniin.


