## Aineistojen löytäminen

Käyttökelpoista dataa on verkko pullollaan, mutta sen löytäminen voi joskus vaatia sähläämistä ja muotoseikkojen korjaamista ennen käyttöönottoa. Googlaamalla "avoin data", "open data", "open data portal" tai muita vastaavia sanoja pääsee kuitenkin nopeasti liikkeelle. Jos opiskelijat etsivät itse sopivia aineistoja tutkiskeltavaksi, samalla on hyvä tilaisuus käydä läpi lähdekritiikin tärkeyttä. Miten luotettavaa eri instituutioiden, valtioiden tai laitosten antama tieto on, onko se annettu rehellisin aikein käyttöön vai pyrkiikö se ajamaan selkeää agendaa jne.

Muutamia hyviä paikkoja tietojen hakuun:

**CERN Open Data Portal**
http://opendata.cern.ch/

Valtavat määrät tutkimus- ja opetustason datasettejä. Valintatyökaluista voi etsiä näppärästi esim. koeaseman ja tiedostotyypin mukaan haluamiaan materiaaleja.
![](../assets/img/CERNportal.png)

**Avoindata.fi**
https://www.avoindata.fi/fi

Kotimainen varasto erilaisille yhteiskunnallisille materiaaleille. Kaupunkien ilmanlaatumittauksia, kaupunkipyörien matkadataa, nimitietoja, liikennevälinerekisteri...
![](../assets/img/avoindatafi.png)

**Our World in Data**
https://ourworldindata.org/

Suuri varasto kaikenlaisiin aiheisiin sopivia kuvaajia ja linkkejä niiden aineistoihin, käytetty Suomessakin useissa uutiskanavissa.
![](../assets/img/OurWorld.png)

**Open Power System Data**
https://open-power-system-data.org/

Sähköverkkojen ja energiantuotannon dataa Euroopasta.

**Solar Influence Data Center**
http://sidc.oma.be/silso/datafiles

Pitkäaikaista dataa Auringon aktiivisuudesta, auringonpilkkujen mittaukset yltävät 1700-luvulle.

**USGS Earthquake Hazards**
https://earthquake.usgs.gov/earthquakes/feed/

Hetkittäin päivittyvää dataa maailman maanjäristystilanteesta, saatavilla myäs csv-muodossa (spreadsheets)
